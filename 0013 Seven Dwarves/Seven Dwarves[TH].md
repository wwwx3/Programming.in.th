## Seven Dwarves

**เวลา:** 1 วินาที
**หน่วยความจำ:** 32 MB

สโนไวท์มีหน้าที่จัดเตรียมอาหารค่ำให้กับคนแคระทั้งเจ็ด ซึ่งเหน็ดเหนื่อยมาจากการทำงานในเหมืองทั้งวัน ทุก ๆ วันสโนไวท์จะจัดที่นั่งไว้เจ็ดที่ เตรียมจาน ช้อน และมีดไว้เจ็ดชุด สำหรับคนแคระทั้งเจ็ดที่หิวโซกลับมาในตอนเย็น

ปัญหาเกิดขึ้นเมื่อค่ำวันหนึ่ง มีคนแคระกลับมาในตอนเย็นเก้าคนแทนที่จะเป็นเจ็ดคน อาจจะเนื่องมาจากอยากแอบมาร่วมทานอาหารเย็นรสเลิศของสโนไวท์ก็เป็นได้ สโนไวท์ซึ่งเคยได้รับตำแหน่งนางงามคณิตศาสตร์จึงต้องหาวิธีค้นหาคนแคระทั้งเจ็ดตัวจริงให้ได้

โชคดีที่คนแคระทั้งเจ็ดสวมหมวกที่สโนไวท์ได้ปักหมายเลขไว้บนหมวก ซึ่งหมายเลขของคนแคระตัวจริงทั้งเจ็ดคนจะรวมกันได้เท่ากับจำนวนเต็ม 100 พอดี หน้าที่ของคุณคือให้ช่วยสโนไวท์เขียนโปรแกรมเพื่อค้นหาว่าคนแคระคนใดบ้างจำนวนเจ็ดคน จากทั้งหมดเก้าคน ที่มีเลขบนหมวกรวมกันได้ 100 พอดี

โจทย์จงเขียนโปรแกรมรับตัวเลขจำนวนเต็มบวกเก้าจำนวนแทนเลขบนหมวกของคนแคระแต่ละคน แล้วแสดงผลออกมาเป็นเลขบนหมวกคนแคระทั้งเจ็ดตัวจริง

---

### ข้อมูลนำเข้า  
มีเก้าบรรทัด แต่ละบรรทัดมีจำนวนเต็มหนึ่งจำนวนที่มีค่าอยู่ในช่วง 1 ถึง 99  
เลขทั้งเก้าจำนวนไม่ซ้ำกันเลย และจะมีเลขเพียงชุดเดียวเท่านั้นที่จะรวมกันได้ 100 พอดี

---

### ข้อมูลส่งออก  
มีเจ็ดบรรทัด แต่ละบรรทัดเป็นตัวเลขบนหมวกของคนแคระตัวจริงทั้งเจ็ดของสโนไวท์ โดยที่ตัวเลขทั้งเจ็ดจะเรียงลำดับตามลำดับในข้อมูลนำเข้า

---

### ตัวอย่างข้อมูลนำเข้าและข้อมูลส่งออก  

**ข้อมูลนำเข้า**
```

7
8
10
13
15
19
20
23
25

```

**ข้อมูลส่งออก**
```

7
8
10
13
19
20
23

```

**ข้อมูลนำเข้า**
```

8
6
5
1
37
30
28
22
36

```

**ข้อมูลส่งออก**
```

8
6
5
1
30
28
22

```

---

แหล่งที่มา  
Croatian Open Competition in Informatics  
Contest 3 – December 16, 2006

---
